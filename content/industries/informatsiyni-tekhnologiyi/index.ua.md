---
title: "Інформаційні технології"
date: 2019-10-12T02:05:36+03:00
---

Україна вже традиційно є сильним гравцем на світовому ринку аутсорсингу в галузі ІТ. Кожен з нас щодня користується високотехнологічними пристроями, більшість з яких функціонують за допомого програмного забезпечення, створеного українськими ІТ фахівцями. Фактично багато років український ІТ ринок виконував допоміжну функцію при створенні зарубіжних продуктів або інфраструктури для їх створення.

Як Фірмі, яка багато років плідно співпрацює з окремими представниками ІТ індустрії і пильно слідкує за її розвитком, нам приємно відзначити, що сьогодні в Україні формується клас ІТ підприємців. Ці безумовно неординарні люди створюють унікальні та самобутні продукти з високим ступенем доданої вартості. В той же час, попри своє українське походження, в умовах глобального ринку при організації бізнес процесів ІТ підприємці мають балансувати в межах правопорядків різних юрисдикцій. При цьому, функціонал самих ІТ продуктів охоплює практично всі сфери діяльності людини. При реалізації відповідного функціоналу часто виникає потреба у його пристосуванні до права, що регулює відносини у відповідній сфері – від захисту прав споживачів до регулювання ринків фінансових послуг, від правил бухгалтерського обліку до правил перевезення окремих типів вантажів, тощо.  

Поряд з глибинними практичними знаннями у дуже широкому колі індустрій нашою безумовною перевагою є розуміння світогляду сучасного ІТ підприємця, динамічності індустрії, орієнтованості на раціональні та ефективні рішення.

***Юридична фірма "Васько" готова запропонувати своїм клієнтам наступні послуги:***

- Комплаєнс-аудит продуктів (B2B, B2C);

- Розробка ліцензійних договорів для всіх типів програмних продуктів;

- Податкове та корпоративне структурування бізнесу;

- Консультування та супровід в процесі залучення різних типів фінансування;

- Структурування трудових відносин та інших типів взаємодії з персоналом;

- Використання праці іноземців;

- Структурування угод з продажу та придбання бізнесу.