---
title: "Фінанси"
date: 2019-10-11T23:48:08+03:00
---

Кожний бізнес на певних етапах свого становлення, розвитку, подальшого функціонування стикається з необхідністю залучення фінансування. Незалежно від того, йтиме мова про банківське фінансування або залучення ресурсів за допомогою інших інструментів, Адвокатська фірма "Васько" завжди готова запропонувати своїм Клієнтам комплексні продукти із структурування запозичень.

Наш досвід включає обслуговування одних з найперших приватних і публічних облігаційних займів в Україні, консультування провідних західних фондів з питань структурування та управління їхніми портфелями, консультування українських позичальників щодо залучення та обслуговування кредитів від міжнародних банківських установ. Адвокатська фірма "Васько" також має ґрунтовний досвід у придбанні та продажі українських банків та фінансових установ в інтересах своїх клієнтів. Поряд із цим, ми продовжуємо вдосконалювати наші практичні навички щодо правових аспектів фінансової галузі.

Перевага Адвокатської фірми "Васько" полягає у поєднанні глибинних теоретичних знань з вкрай широким портфоліо успішних проектів із залучення та структурування фінансування, реструктуризації запозичень та управління фінансовими інструментами. Ми тісно співпрацюємо з провідними міжнародними фірмами та фінансовими консультантами, що дозволяє нам пропонувати завжди найбільш актуальні та доречні рішення для наших клієнтів, враховуючи специфіку українського бізнес середовища.  

***Ми готові запропонувати наступні послуги у сфері фінансів:***

- Структурування синдикованих кредитів;

- Секьюритизація активів;

- Розміщення боргових цінних паперів;

- Реструктуризація запозичень;

- Фінансування торгових та інвестиційних угод;

- Реалізація забезпечень за фінансовими інструментами;

- Угоди М&A стосовно фінансових установ та банків;

- Регуляторні питання;

- Вирішення спорів, пов'язаних з широким колом фінансових та банківських інструментів, тощо.

> #### Деякі проекти:
>
> - Консультування британської інвестиційної компанії у зв’язку з першим в Україні дефолтом корпоративних облігацій на 80 мільйонів доларів США;
>
> - Консультування двох провідних американських інвестиційних фондів з питань створення та діяльності в України інвестиційного фонду обсягом у 100 мільйонів доларів США;
>
> - Консультування українського банку з іноземними інвестиціями з питань структурування та придбання європейських дефолтних цінних паперів та мультиюрисдикційних заліків зустрічних вимог. Загальний обсяг зазначених проектів перевищував 10 мільйонів доларів США. Успішний захист наведених операцій в іноземних та українських судах;
>
> - Консультування українських емітентів з питань структурування та випуску корпоративних облігацій, номінованих в іноземній валюті;
