---
title: "Корпоративне право"
date: 2019-10-12T00:03:18+03:00
---

Корпорація є унікальним винаходом сучасної цивілізації. Дієвому і в той же час розсудливому бізнесмену корпорація дозволяє з одного боку індивідуалізувати власну інвестицію, а з іншого боку відокремити пов'язані з такою інвестицією ризики від особистих активів інвестора та від його інших проектів. Фактично кількість створюваних інвестором самостійних суб'єктів є необмеженою.

Поряд із цим створення тих чи інших корпоративних структур подекуди пов'язано з втратою оперативного контролю над ресурсами відповідних корпорацій. Накопичений Адвокатською фірмою "Васько" за понад п'ятнадцять років практики досвід в різних галузях права дозволяє нам пропонувати індивідуалізовані корпоративні структури, які максимально відповідають актуальним потребам клієнта в контексті власне корпоративного права, а також податкових, судових, шлюбно-сімейних, трудових та інших пов'язаних практичних аспектів.

Тримаючи руку на пульсі змін в українському законодавстві, які відбуваються перманентно, а також постійно аналізуючи актуальні міжнародні тренди корпоративного управління, деофшоризації, зняття завіси корпоративної реєстрації (veil of incorporation), ми готові запропонувати абсолютно індивідуальні комплаєнс програми, а також індивідуальне корпоративне структурування бізнесу.

Наші напрацювання вже довели свою ефективність у самому широкому колі індустрій, включаючи агросектор, банки, професійних учасників ринку капіталу, нафто- і газовидобувну промисловість, ІТ, промислове виробництво, виробництво напоїв і продуктів харчування, рітейл, девелопмент, управління комерційною нерухомістю, тощо.

***Саме тому, ми готові запропонувати наступні послуги в галузі корпоративного права:***

- Реєстрація бізнесу;

- Реорганізація та ліквідація бізнесу;

- Створення оптимальної корпоративної структури бізнесу;

- Створення оптимальної податкової структури бізнесу;

- Розробка та впровадження комплаєнс програм;

- Розробка і впровадження індивідуальних рішень з корпоративного контролю;

- Розробка і впровадження комплексних заходів проти недружніх поглинань (антирейдерські заходи);

- Юридичний аудит існуючих структур клієнта;

- Юридичний аудит корпоративних структур для цілей злиття та поглинання;

- Врегулювання питань правонаступництва та спадкування бізнесу.

## Деякі проекти:

- Консультування приватного європейського інвестора в успішному придбанні фармацевтичної мережі в Україні вартістю 6,5 мільйонів доларів США та її подальшої консолідації;

- Консультування групи українських інвесторів у зв’язку з багатомільярдною угодою з придбання та структурування операційної діяльності найбільшого в України виробника та постачальника теплової енергії;

- Консультування провідного українського виробника продуктів харчування у зв’язку реорганізацію п’яти підприємств з виробництва продуктів харчування;
