---
title: "Комерційне Право"
date: 2019-10-12T00:29:42+03:00
---

Угода є одним з ключових інструментів, за допомогою якого бізнес досягає очікуваних результатів в своїх проектах. Саме угода дозволяє надати конкретної форми взаємним зобов'язанням її учасників, а також детально визначити комерційні очікування кожного учасника від реалізації угоди. 

В своїй роботі ми завжди виходимо з того, що угода є інструментом в руках бізнесу. Такий інструмент стане ефективним знаряддям здобуття успіху лише тоді, коли він повністю відповідає прагненням сторін. Саме тому організацію договірної роботи ми в першу чергу базуємо на глибинному аналізі кінцевої комерційної мети в контексті усталеної бізнес практики та існуючого у відповідній юрисдикції правопорядку. Працюючи в тісній кооперації між собою, наші спеціалісти в своїй роботі враховують напрацювання Фірми з усіх відповідних напрямків, включаючи податки, розв'язання спорів, конкурентне право, тощо.

Адвокатська фірма "Васько" за понад п'ятнадцять років практики здобула стабільну репутацію експерта в галузі міжнародної торгівлі та комерційного права. Наші фахівці мають значний досвід підготовки та реалізації як міжнародних торгових угод, так і всіх типів угод за правом України.

***Серед іншого, Адвокатська фірма "Васько" пропонує наступні послуги:***

- Правове структурування експортно-імпортних операцій;

- Підготовка міжнародних торгових контрактів;

- Оптимізація митних платежів для міжнародних договорів;

- Консультації з питань українського митного регулювання;

- Супроводження всіх етапів переговорного процесу;

- Розробка індивідуальних майстер-договорів;

- Розробка структури дистрибуції та роздрібної торгівлі.

> #### Деякі проекти:
>
> - Консультування світового лідера в галузі виробництва електроніки з питань побудови дистрибуції та з торгових питань;
>
> - Консультування російської нафтової групи з питань структурування операцій в Україні, роздрібної торгівлі нафтопродуктами та переробки нафти на давальницьких умовах, з питань податкового планування та з інших питань;
>
> - Консультування державної компанії з питань багатомільярдного свопу проти гарантованих державою контрактів на поставку нафти, а також боргових цінних паперів;
>
> - Консультування українського паливного трейдера з питань дистрибуції в Україні протягом;
