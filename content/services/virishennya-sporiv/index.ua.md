---
title: "Вирішення спорів"
date: 2019-10-10T22:15:42+03:00
---

Судовий спір чи розв'язання суперечок в міжнародному арбітражі як правило не є профільним видом діяльності для господарюючих суб'єктів. Саме тому, будь-який конфлікт завжди буде пов'язаний з необхідністю перенаправлення ресурсів від основної діяльності.

В той же час спір дуже часто розвивається динамічно і саме тут виникає ризик допущення критичної з точки зору ресурсів помилки – вибору "не того" адвоката. Ми розуміємо, що потреба клієнта полягає в отриманні практичного результату у прогнозований термін. Наша особливість, крім власне знання процесу, полягає в розумінні його суті, а також у вмінні співставити суть процесу з практичною потребою клієнта.

Насправді, перемога здобувається ще до початку битви. Саме тому, в першу чергу ми завжди приділяємо увагу детальному аналізу ситуації, всіх обставин конфлікту, комерційної суті бізнесу клієнта. Лише після цього ми пропонуємо клієнту доцільні і цілком практичні індивідуальні стратегії захисту.

Разом до Успіху через прогнозований результат.

***За понад п'ятнадцять років практики ми здобули успішний та унікальний досвід у вирішенні вкрай широкого кола спорів як за предметом, так і за типом задіяних суб'єктів. Саме тому сьогодні ми готові пропонувати свої послуги з розв'язання наступних категорій суперечок:***

- Інвестиційні спори;

- Комплексні мультиюрисдикційні спори;

- Корпоративні спори;

- Податкові та митні спори;

- Спори у сфері страхування;

- Спори у сфері цінних паперів та ринків капіталу;

- Трудові спори, включаючи мультиюрисдикційні трудові спори;

- Спори у сфері інтелектуальної власності;

- Визнання та виконання в Україні рішень міжнародних арбітражів, а також визнання та виконання в Україні рішень іноземних судів;

- Досудове врегулювання спору, в тому числі шляхом організації та проведення переговорів;

- Приватизаційні спори.

## Деякі проекти:

- Консультування українського банку з іноземними інвестиціями з питань структурування та придбання європейських дефолтних цінних паперів та мультиюрисдикційних заліків зустрічних вимог. Загальний обсяг зазначених проектів перевищував 10 мільйонів доларів США. Успішний захист наведених операцій в іноземних та українських судах;

- Консультування провідного європейського сільськогосподарського холдингу з питань протидії рейдерству; успішний захист зазначеного холдингу в судах західних регіонів України;

- Консультування одного з топ 5 транснаціональних сільськогосподарських холдингів з питань протидії рейдерству; успішний захист зазначеного холдингу в судах східних регіонів України;

- Консультування американського інвестиційного фонду у зв’язку з першим в Україні дефолтом муніципальних облігацій на 35 мільйонів доларів США і успішне стягнення відповідного боргу;

- Консультування однієї з провідних компаній видобувного сектору України у зв’язку з успішною реструктуризацію заборгованості в розмірі понад 70 мільйонів гривень;
