---
title: "Приватні клієнти"
date: 2019-10-12T01:13:41+03:00
---

Команда Адвокатської фірми "Васько" має унікальний досвід консультування заможних приватних осіб, родин та груп приватних інвесторів. Наша практика охоплює широке коло питань управління капіталом та активами, їх убезпечення від впливу негативних факторів та втрати через зовнішнє втручання.

Дотримуючись найвищих професійних та етичних стандартів, ми завжди пропонуємо зрозумілі та ефективні рішення у найскладніших ситуаціях і ставимося з особливою увагою та поважністю то питання конфіденційності і таємниці.

В умовах нестабільності української правової системи істотна частина приватних клієнтів обирає іноземні юрисдикції для збереження окремих видів активів. Проте, існуючі сьогодні на ринку продукти в більшості випадків не враховують новітніх світових трендів роботи фіскальних органів більшості країн світу. В першу чергу мова йде про деофшоризацію. Наша команда працює у тісній співпраці з найкращими міжнародними консультантами у галузі управління приватними статками, що дозволяє нам пропонувати унікальні індивідуальні рішення нашим клієнтам.

Обираючи Адвокатську фірму "Васько", Ви будете впевнені у захищеності своїх особистих активів.

***Обсяг нашого залучення завжди визначається індивідуально з урахуванням потреб конкретного Клієнта, втім наші послуги можуть включати:***

- Розробку шлюбних контрактів;

- Розірвання шлюбу та розподіл майна;

- Індивідуальне податкове планування;

- Розробку планів передачі капіталу та активів спадкоємцям;

- Інвестиційні та корпоративні рішення для сімейного бізнесу;

- Придбання та управління предметами мистецтва та розкоші, інші альтернативні інвестиції;

- Еміграція та переїзд за кордон;

- Благодійність та філантропія;

- Вирішення спорів, тощо.

> #### Деякі проекти:
>
> - Консультування приватного європейського інвестора в успішному придбанні фармацевтичної мережі в Україні вартістю 6,5 мільйонів доларів США та її подальшої консолідації;
