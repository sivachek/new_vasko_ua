---
title: "Земля та нерухомість"
date: 2019-10-12T00:58:41+03:00
---

Земля є обмеженим ресурсом, що зумовлює високий рівень регуляції правовідносин, пов'язаних з її оборотом та використанням. В той же час, цей ресурс в тому чи іншому ступені використовуються у вкрай широкому колі приватних та комерційних відносин. Сільське господарство, житлова та комерційна забудова, розміщення об'єктів виробничої та транспортної інфраструктури, видобування корисних копалин – всі ці сфери діяльності мають враховувати правовий режим використання землі.

Глибокі професійні знання з правового регулювання земельних відносин та нерухомості протягом п'ятнадцятирічної практики дозволили нам успішно реалізувати десятки масштабних проектів в сільськогосподарському секторі, будівництві, управлінні комерційною нерухомістю, рекреаційною та транспортною інфраструктурою. Нашою особливістю є розуміння бізнес логіки та комерційної складової кожного проекту. Саме тому наші поради та консультації завжди надаються з урахуванням практичних потреб Клієнта.  

***Обираючи Адвокатську фірму "Васько" в якості свого юридичного радника, Ви отримаєте висококваліфіковану допомогу з наступних питань:***

- Юридичний аудит земельних банків та об'єктів нерухомості;

- Структурування інвестицій та визначення обсягів капіталовкладень;

- Купівля та відчуження всіх типів нерухомості;

- Організація спільного підприємства із залученням зарубіжних та українських інвесторів для операцій з землею та іншими об'єктами нерухомості;

- Управління нерухомістю (експлуатація та обслуговування нерухомості; угоди між власниками та операторами бізнесу, наприклад, готель, ресторан, ТРЦ тощо);

- Комплексні договори оренди всіх типів нерухомості;

- Розв'язання спорів, включаючи звільнення від обтяжень, звернення стягнення на предмет іпотеки;

- Розробка і впровадження комплексних індивідуалізованих рішень із захисту від недружніх захоплень (антирейдерські заходи), тощо.

> #### Деякі проекти:
>
> - Консультування провідного американського інвестиційного фонду у структуруванні та придбанні прав оренди землі в обсязі 25 мільйонів доларів США;
>
> - Консультування провідного європейського сільськогосподарського холдингу з питань протидії рейдерству; успішний захист зазначеного холдингу в судах західних регіонів України;
>
> - Консультування одного з топ 5 транснаціональних сільськогосподарських холдингів з питань протидії рейдерству; успішний захист зазначеного холдингу в судах східних регіонів України;
